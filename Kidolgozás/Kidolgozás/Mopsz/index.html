<html>
    <head>
        <meta name="viewport" content="width=device-width, initial-scale=1.0">
        <meta http-equiv="Content-Type" content="text/html;charset=UTF-8">
        <link rel="stylesheet" href="./css/style.css">
    </head>
    <body>
        <div class="header"> 
            <div class="cim">MOPSZ</div>
            <div style="display: flex; flex-direction: row;"> 
                <div class="left">
                    <div class="szoveg">
                        <h3>Jellemzői</h3>
                        <p>
                            A Mopszok a kutya világ bohócai. Nem csak a furcsa kis mélyráncos feje, turcsi orra és nagy fekete szemei mosolyogtatják meg a gazdit, hanem mindenekelőtt kiváló humorával csal mosolyt az arcokra. Naponta talál ki új butaságokat és nevetteti meg velük gazdáját.
                            A Mopszok hihetetlenül játékosak és rövid lábaik ellenére nagyon szeretnek mozogni. Az ember nem is hinné el, hogy milyen jól teljesít akadályfutásnál, ügyességi játékokban, sőt még rövidebb biciklis utakon kísérőként is megfelelő társ. De a Mopsz kutya ugyanakkor egy nagyon méltóságteljes kutyafajta is, aki a nyugalmat is értékelni tudja. Sokat alszik és szívesen horkol a kosarában, a kanapén vagy a gazdi ölében. Azért ölebnek semmi esetre sem nevezhető. Egyik pillanatban nyugodtnak, sőt akár még szomorúnak is tűnhet, a másikban pedig élénk és temperamentumos. Ha valami felkeltette az érdeklődését, erősen csóválja a farkát, boldogan ugrál végig a lakáson és ujjong a változás miatt. Az embereket, de más állatokat is barátságosan és nyitottan fogad. Ez a kis fickó nagy szívvel, mindenekfelett szereti gazdáját és legszívesebben mindenhová elkísérné őt.
                            Lépten, nyomon követi gazdáját, nagyon jó kísérő. Azonban, ha valami nem tetszik neki, például a gazdi nem foglalkozott vele eleget, akkor elég keményfejű és makacs tud lenni. Ilyenkor megjátszott sértődöttséggel merül bele a játékba és ezzel újra mosolyt csal a gazdi arcára. Az ugatás vagy az agresszív viselkedés abszolút ismeretlenek számára. Ezért az is megeshet, hogy jóindulata miatt rosszul értékeli az irányába tanúsított agressziót, (pl. más kutyáktól) és alábecsüli a veszélyes helyzetet. Félénknek, visszahúzódónak igen ritkán láthatjuk a Mopszot – talán tudja, hogy az FCI standard szerint a kistermetű molosszerekhez tartozik és ezzel együtt rokonságban áll a buldogokkal?
                        </p>
                    </div>
                </div>
                <div class="right"><img src="./images/img1.jpg" alt="" class="elsokep"></div>
            </div>
        </div>
        <div class="container">
            <div class="container2"> 
                <div class="szoveg"> 
                    <h3>Története</h3>
                    <p>
                        Habár az FCI standardja szerint a Mopsz angol kutyafajta, gyökerei Kínába nyúlnak vissza. Ugyanis több mint 2000 évvel ezelőtt Kínában lett buldogféle kutyákból kitenyésztve. Ezért a mai napig a molosszerek közé sorolják.
                        A császári Kínában a mopsz tartása privilégiumnak számított. Császár kutyájának is nevezték és kizárólag a császár birtokolhatott vagy érinthetett meg mopszokat. A császár kutyái luxus életet éltek. Gyakran még őrök is őrizték ezt a turcsi orrú kis négylábút.
                        A köznép csak akkor juthatott mopszhoz, ha az nem felelt meg a tenyésztési előírásoknak. De a vásárlónak még ebben az esetben is nagy összeget kellett adnia ahhoz, hogy a császári kutya a továbbiakban az ő birtokát képezze. 1500 körül a Holland Kelet-indiai Társaság jutatta el a mopszot Hollandiába. Innentől kezdve nem volt megállás, a bájos kis keményfejű kutya hamar meghódította az európai nemességet és népszerű szalonkutyává vált a gazdag hölgyek körében.
                        Az iparosodás ideje és a nemesi házak bukása után a Mopsz egyre inkább feledésbe merült. Brit tenyésztőknek köszönhetjük, hogy nem halt ki ez a kutyafaj. A mopsz kutya 1900 körül Nagy-Britanniában ünnepelte a visszatérését és diadalmenete az egész világra kiterjedt. Az évek múlásával sokféle tenyésztési irányzat alakította a mopszot, de az előítéletek mit sem változtak, a mopsz lehet lusta, unalmas és torkos, népszerűsége máig mégis töretlen.
                    </p>
                </div>
                <img src="./images/img2.jpg" alt="" class="kepek">
            </div>

            <div class="container2"> 
                <div class="szoveg"> 
                    <h3>Megjelenése</h3>
                    <p>
                        Már az első pillantásra lehet látni, hogy egy stramm kutyáról van szó. A Mopsz tömzsi kis teste nagyon izmos. A testfelépítése egyenes hátával négyzetes, lábai nem túl rövidek, de nem is hosszúak. Tömzsisége nem összekeverendő a túlsúllyal. Az FCI fajtastandardja szerint az ideális súlya 6,3 és 8,1 kg között mozog. Habár a standard nem határozza meg a marmagasságát, nem szabad 35 cm-nél magasabbnak lennie. A kis testéhez képest a feje igen nagynak tűnik. Jellemzője a rövid, tompa agyar, lapos fekete orra, nagy orrlyukakkal. 2010-ben eltávolították a standardból az összenyomott orrot és az orr-ráncot, ami teljesen elfedte az orrot. Egyes országokban még büntetik is, ha túl erős ráncok vannak a kutya orrán, ugyanis állatkínzásnak minősül. A nagy ráncok nem akadályozhatják sem az orrot sem pedig a szemeket azok funkciójában. A nagy kerek sötét színű szemek, amik lágyan aggodalmas tekintetek kölcsönöznek a kutyának, a 2010-es változtatások óta nem állhatnak ki.
                        A mopsz (Pug) kis fülei előre álljanak, az orrhegy pedig legyen közel a kerek fejhez. A standard szerint előnyben részesített „gombfül” mellett még a „rózsafülek” is megengedettek, amelyek hátrafelé állnak, így láthatóvá teszik a fülkagylót.
                        A sima, rövid fehéren fénylő szőr egyszínű. Négyféle szín megengedett: fekete, ezüstszürke, barackszínű és őzbarna (világos). A fej, a maszk, és a homlok foltjai, valamint az anyajegyek erős kontrasztban állnak az alapszínnel. Ezeknek egyértelműen ki kell tűnniük az alapszínből minél feketébbnek kell lenniük. A standard szerint megengedett színek mellett találkozhatunk még az FCI által nem megengedett barna, márványszínű vagy foltos mopszokkal is. Ezeket hobbytenyésztők tenyésztették ki. A fajtiszta „Pug”-nál (angol mopsz) ezek a színek nem elfogadtottak.
                    </p>
                </div>
                <img src="./images/img3.jpg" alt="" class="kepek">
            </div>

            <div class="container2"> 
                <div class="szoveg"> 
                    <h3>Tenyésztés és egészség</h3>
                    <p>
                        A mopsz (pug) iránt érdeklődőknek ma is szép kis summát kell fizetniük. A kölyökkutyák ára komoly tenyésztőknél 1300 és 1500 Euró között mozog. A legtöbb esetben ez a pénz megtérül, mert egy elismert, bejegyzett tenyésztőtől biztosan egészséges, erős mopszot fog kapni, sok boldog éve lehet és az állatorvosnál sem kell sok pénzt hagynia. Tartsa észben, hogy az olyan megbízható tenyésztők, akiknek a kutya egészsége és boldogsága a legfontosabb, egy ilyen árral épphogy fedezik a kiskutya addigi költségeit. A fajtának megfelelő tartás, a pontos származási vizsgálat, az oltások és az orvosi vizsgálatok, a minőségi eledel az anyakutya és a kölykök számára, valamint a kölyök egészséges fejlődésének biztosítása sok pénze kerülnek. A mopsszal csak úgy lehet gyorsan pénzt szerezni, ha a vizsgálatokat elnagyolták és nem a tenyésztő nem tud származási igazolást felmutatni. Ha Ön szereti a kutyákat és fontos számára az egészségük, akkor kerülje el távolról ezeket a „tuti” üzleteket. Ha Önnek nincs ennyi pénze, de mopszot szeretne, akkor érdemes ellátogatni egy állatmenhelyre. Néha ott is fellelhető egy két mopsz kutya, akinek nagy szüksége van Önre.
                        A tenyésztők minden energiája, elhivatottsága ellenére, a mopsz (pug) kutya még mindig küzd fajtaspecifikus betegségekkel. A legtöbb betegséget annak köszönheti, hogy lapos orrú, ráncos divatkutyává tenyésztették. Ezeknek a szépségideáloknak az lett az eredménye, hogy a fajta egyes képviselői máig légzési problémákkal küszködnek, mert a rövid kis orr nagyon beszűkíti a légcsatornát. A mopsz jellegzetes horkolása pedig a túl hosszú, lágy szájpadlásnak tudható be. A szemeken, amiknek nem is olyan régen még kiállónak kellett lenniük, sokszor szaruhártya-gyulladás vagy fekély látható.
                        A 2010-es standard változtatásnak és az utóbbi évek tenyésztési törekvéseinek köszönhetően ezek a betegségek remélhetőleg a következő években megritkulnak.
                    </p>
                </div>
                <img src="./images/img4.jpg" alt="" class="kepek">
            </div>
            <div class="container2"> 
                <div class="szoveg"> 
                    <h3>A mopsz etetése</h3>
                    <p>
                        A mopszok egészsége azonban nem csak a tenyésztőkön múlik, hanem gazdiként a felelősség az Öné is, hogy kutyája megfelelő ápolásban, fajtának megfelelő tartásban és egészséges táplálásban részesüljön. Így sok betegség megelőzhető, de legalábbis idejében észrevehető.
                        A kutya táplálása ebből a szempontból döntő szerepű. A magas hústartalmú, kevés zöldséget és még kevesebb gabonadélét tartalmazó eledel és a cukor teljes kerülése gondosoknak afelől, hogy kutyája minden szükséges tápanyagot és vitamint megkapjon. Annak ellenére, hogy a mopsz (pug) kutya hajlamos a túlsúlyra, kiegyensúlyozott táplálással ez elkerülhető. Az eledelt napi 3 étkezésre bontsa és ügyeljen rá, hogy lehetőség szerint ezek minden nap azonos időben legyenek. Kutyája hamar megszokja az étkezés rendjét és az éhsége is ehhez fog igazodni. A gyomorproblémák elkerüléséért az eledel legyen szobahőmérsékletű. Étkezés után hagyjon elég időt és nyugalmat az emésztéshez. A sétáltatást és a játékot hagyja későbbre.
                    </p>
                </div>
                <div class="szoveg">
                    <h3>Tartása és ápolása</h3>
                    <p>
                        A betegségek elkerüléséhez természetesen kellő ápolásra is szükség van. Mivel a mopszok szőre elég durva, sűrűn kell megkefélni. Ajánlott a szemek és a fülek rendszeres ellenőrzése és tisztítása. A kutya hátán és fején található ráncokat is tisztán és szárazan kell tartani. A mopszok tartása igen egyszerűnek bizonyul. Ennek a kistermetű kutyának nincs szüksége sok mozgásra vagy nagy térre. Sokat alszik, nincsenek vadászösztönei és emberbarát természetének köszönhetően könnyen nevelhető. Ennek ellenére játsszon vele sokat és próbálja meg minél többször mozgásra bíztatni!
                        Csak így kerülheti el, hogy kutyája motiválatlan legyen és letargiába essen. Egy aktív napirend sétálással és kis játékkal megelőzi, hogy kutyusa elhízzon. A megfelelő motivációval a mopszok (pug-ok) nagyon játékosak és aktívak. Így a gazdi ölében eltöltött sziesztát is különösen élvezni fogja.
                    </p>
                </div>
            </div>
        </div>
        <div class="felsorolasok"> 
            <div>
                <ul style="list-style-type:circle">
                    <li>Fajtacsoport: Társasági kutya</li>
                    <li>Méret: Kicsi</li>
                    <li>Szőr: Rövid</li>
                    <li>Szín: Fekete, Kék/Szürke, Barna/Csoki, Őzbarna</li>
                    <li>Minta: Kétszínű, Merle, Tarka, Sable</li>
                </ul>
            </div>
            <div>
                <ul style="list-style-type:circle">
                    <li>Képezhetőség: 4</li>
                    <li>Lakásban tartható: 5</li>
                    <li>Egyedül otthon maradó képesség: 1</li>
                    <li>Megfelelő első kutyának: 5</li>
                    <li>Hízásra való hajlam: 5</li>
                    <li>Egészség: 2</li>
                    <li>Intelligencia: 3</li>
                    <li>Gyermekbarát: 4</li>
                </ul>
            </div>
            <div>
                <ul>
                    <li>Harapásra való hajlam: 1</li>
                    <li>Ugatásra való hajlam: 2</li>
                    <li>Szökésre való hajlam: 2</li>
                    <li>Szőrhullás mértéke: 5</li>
                    <li>Házörző képesség: 1</li>
                    <li>Játékosság: 5</li>
                    <li>Macskabarát: 5</li>
                    <li>Energia szint: 3</li>
                </ul>
            </div>
        </div>
        <div class="footer">
            Forrás: <a href="https://www.zooplus.hu/magazin/kutya-magazin/kutyafajtak/mopsz">https://www.zooplus.hu/magazin/kutya-magazin/kutyafajtak/mopsz</a>
        </div>
    </body>
</html>